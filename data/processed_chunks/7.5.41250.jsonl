{"text": "\nMİLLÎ EĞİTİM BAKANLIĞI SÖZLEŞMELİ ÖĞRETMEN İSTİHDAMINA\nİLİŞKİN YÖNETMELİK\nBİRİNCİ BÖLÜM\nBaşlangıç Hükümleri\nAmaç ve kapsam", "source": "7.5.41250.pdf", "page_number": null, "chunk_id": 0}
{"text": "MADDE 1- (1) Bu Yönetmeliğin amacı, Millî Eğitim Akademisinde hazırlık eğitimine alınacak\nöğretmen\nadaylarının\nbelirlenmesine\nve\nMillî\nEğitim\nBakanlığına\nbağlı\nresmî\neğitim\nkurumlarında 14/7/1965 tarihli ve 657 sayılı Devlet Memurları Kanununun 4 üncü maddesinin (B)\nfıkrası kapsamında sözleşmeli öğretmen istihdamına ilişkin usul ve esasları düzenlemektir.\n(2) Bu Yönetmelik, Millî Eğitim Bakanlığına bağlı resmî eğitim kurumlarında 657 sayılı Kanunun\n4 üncü maddesinin (B) fıkrası kapsamında istihdam edilen sözleşmeli öğretmenler ile Millî Eğitim\nAkademisinde öğretmenlik mesleğine hazırlık eğitimine alınacak öğretmen adaylarını kapsar.\nDayanak", "source": "7.5.41250.pdf", "page_number": 1, "chunk_id": 1}
{"text": "MADDE 2- (1) Bu Yönetmelik, 657 sayılı Kanun ve 10/10/2024 tarihli ve 7528 sayılı Öğretmenlik\nMesleği Kanunu ile 6/6/1978 tarihli ve 7/15754 sayılı Bakanlar Kurulu Kararıyla yürürlüğe konulan\nSözleşmeli Personel Çalıştırılmasına İlişkin Esaslara dayanılarak hazırlanmıştır.\nTanımlar ve kısaltmalar", "source": "7.5.41250.pdf", "page_number": 1, "chunk_id": 2}
{"text": "MADDE 3- (1) Bu Yönetmelikte geçen;\na) Akademi: Millî Eğitim Akademisini,\nb) Alan: Öğretmen adaylarının mezun oldukları lisans düzeyindeki yükseköğretim programına\nbağlı olarak Bakanlığın öğretmenliğe atanacakların tespitine ilişkin kararına göre atanabilecekleri\nalanları,\nc) Bakan: Millî Eğitim Bakanını,\nç) Bakanlık: Millî Eğitim Bakanlığını,\nd) Eğitim kurumu: Bakanlığa bağlı her kademe ve türdeki resmî örgün ve yaygın eğitim\nfaaliyetlerinin yürütüldüğü kurumlar ile bu kurumlarda yürütülen eğitim öğretim etkinlikleri için\nprogram hazırlama, eğitim araç ve gereci üretme, inceleme, değerlendirme, öğrenci ve öğrenci\nadaylarına uygulanacak seçme ve/veya yarışma sınavları için gerekli iş ve işlemleri yürütme, rehberlik\nve sosyal hizmetler verme yoluyla yardımcı ve destek olan Bakanlığa bağlı resmî kurumları,\ne) Eğitim ve uygulama merkezi: Akademinin görev alanına giren eğitim faaliyetlerinin\nyürütüldüğü merkezleri,\nf) EKPSS: Engelli Kamu Personel Seçme Sınavını,\ng) Görev yeri: Görevin yapıldığı eğitim kurumunu,\nğ) Hazırlık eğitimi: Akademi tarafından teorik ve uygulamalı olarak verilen öğretmenlik\nmesleğine hazırlık amaçlı eğitimi,", "source": "7.5.41250.pdf", "page_number": 1, "chunk_id": 3}
{"text": "MADDE 3- (1) Bu Yönetmelikte geçen;\nh) İlçe grubu: İllerde ilçe grubu belirleme komisyonu tarafından coğrafi özellikler ve ulaşım\nimkânları dikkate alınarak iki veya daha fazla ilçenin bir araya getirilmesiyle oluşturulan grubu,\nı) MEB-AGS: Millî Eğitim Bakanlığı Akademi Giriş Sınavını,\ni) Norm kadro: Bakanlığa bağlı eğitim kurumlarında bulunması gereken yönetici ve öğretmen\nsayısını,\nj) Öğretmen adayı: Akademide hazırlık eğitimine alınanları,\nk) Öğretmen ihtiyacı: Alan bazında öğretmen norm sayısının mevcut öğretmen sayısından fazla\nolma durumunu,\nl) ÖSYM: Ölçme, Seçme ve Yerleştirme Merkezi Başkanlığını,\nm) Sağlık kurulu raporu: Sağlık kurullarınca ilgili mevzuatına göre düzenlenen raporları,\nn) Sözleşmeli öğretmen: Millî Eğitim Bakanlığına bağlı eğitim kurumlarında 657 sayılı Kanunun\n4 üncü maddesinin (B) fıkrası kapsamında istihdam edilen öğretmenleri,\nifade eder.\nİKİNCİ BÖLÜM\nHazırlık Eğitimine Alınacakların Belirlenmesi ve Akademiye Kayıt\nMillî Eğitim Bakanlığı Akademi Giriş Sınavı", "source": "7.5.41250.pdf", "page_number": 1, "chunk_id": 4}
{"text": "MADDE 4- (1) Akademide hazırlık eğitimine alınacakların belirlenmesi amacıyla ÖSYM\ntarafından MEB-AGS yapılır.\n(2) MEB-AGS’nin kapsamı, öğretmenlik mesleğinin gerektirdiği bilgi, beceri, tutum ve değerleri\niçeren öğretmenlik mesleği yeterlikleri esas alınarak belirlenir.\n(3) MEB-AGS’nin içeriği, yapılacağı yer ve zamanı, sınavın duyurulması, sınavda yer alacak\nkonular ile testler ve bunların ağırlıkları, puan türleri ve hesaplama yöntemi, başvuru yapacakların\nöğrenim düzeyi, adayların başvuru usulü, sınavdan elde edilecek puan türlerinin hazırlık eğitimine\ngirişte kullanılmasına ve sınav sonuçlarının adaylara ve kurumlara bildirilmesi ile sınava ilişkin diğer\nhususlar Bakanlık ve ÖSYM tarafından müştereken belirlenir. Sınav kılavuzu belirlenen bu hususlar\ndoğrultusunda ÖSYM tarafından hazırlanır ve yayımlanır.\n(4) MEB-AGS puanları, sonuçların açıklanmasından itibaren, bir sonraki sınav sonuçlarının\naçıklanmasına kadar geçerlidir.\nSınav duyurusu", "source": "7.5.41250.pdf", "page_number": 2, "chunk_id": 5}
{"text": "MADDE 5- (1) MEB-AGS’nin yapılacağı tarihler, Bakanlık ve ÖSYM tarafından birlikte belirlenir.\nÖSYM, MEB-AGS tarihi, başvuru tarihi ve başvurunun ne şekilde ve nereye yapılacağını Resmî Gazete\nile Cumhurbaşkanınca belirlenen kurumun internet sitesi ve kendi internet sitesinde duyurur.\nBaşvuru belgesi", "source": "7.5.41250.pdf", "page_number": 2, "chunk_id": 6}
{"text": "MADDE 6- (1) Başvuru belgesi; adayların ayrıntılı kimlik bilgileri, öğrenim düzeyi ve öğrenim\nalanlarına ilişkin bilgiler ile gerekli diğer kişisel niteliklerine ilişkin bilgilerin yer almasını sağlayacak\niçerikte ÖSYM tarafından hazırlanır.\nHazırlık eğitimine alınacaklarda aranacak şartlar", "source": "7.5.41250.pdf", "page_number": 2, "chunk_id": 7}
{"text": "MADDE 7- (1) Hazırlık eğitimine alınacaklarda 7528 sayılı Kanunun 9 uncu maddesinde\nbelirtilen şartların yanında aşağıdaki şartlar aranır:\na) Öğretmenlik mesleğine kaynak teşkil eden en az lisans düzeyinde yükseköğretim\nprogramlarından veya bunlara denkliği kabul edilen yurt dışı yükseköğretim programlarından mezun\nolmak.\nb) Engelli adaylar için EKPSS’den, diğer adaylar için MEB-AGS’den alanlarında belirlenen taban\npuan ve üzerinde puan almış olmak.\nc) Daha önce Bakanlığa sözleşmeli öğretmen olarak ataması yapılanlardan, mazeretsiz olarak\ngöreve başlamayanlar ile göreve başladığı hâlde mazeretsiz olarak görevlerinden ayrılanlar\nbakımından yerleştirildikleri tarihten itibaren bir yıllık süre geçmiş olmak.\nç) Öğretmenlik mesleğini yapabileceğine ilişkin sağlık kurulu raporu almış olmak.\n(2) 24/5/1983 tarihli ve 2828 sayılı Sosyal Hizmetler Kanunu, 12/4/1991 tarihli ve 3713 sayılı\nTerörle Mücadele Kanunu kapsamındaki ve millî sporcu statüsündeki öğretmen adaylarının hazırlık\neğitimine alınmasında, birinci fıkranın (b) bendinde belirtilen sınav şartı aranmaz.\nHazırlık eğitimi duyurusu ve Akademiye başvuru", "source": "7.5.41250.pdf", "page_number": 2, "chunk_id": 8}
{"text": "MADDE 8- (1) Sözleşmeli öğretmen olarak atanmak üzere hazırlık eğitimine alınacaklar için\nalanlar itibarıyla belirlenen kontenjan sayısı, taban sınav puanı, başvuru yeri ve süresi ile başvuruya\nilişkin diğer hususlar Bakanlıkça ilan edilecek duyuruda belirtilir.\n(2) Hazırlık eğitimine alınacaklarda aranan şartları taşıyanlar, duyuruda belirtilen süre içinde\nhazırlık eğitimine alınmak üzere başvuruda bulunabilir. Öğrenimleri birden fazla alana kaynak olanlar,\nbu alanlardan yalnızca birisi için başvuruda bulunabilir.\nHazırlık eğitimine alınacakların belirlenmesi", "source": "7.5.41250.pdf", "page_number": 2, "chunk_id": 9}
{"text": "MADDE 9- (1) Hazırlık eğitimine alınacak adaylar, atama izni verilen pozisyon sayısını\ngeçmemek üzere, alanlar itibarıyla belirlenen kontenjan sayısı dâhilinde her alan için MEB-AGS puan\nüstünlüğüne göre belirlenir. MEB-AGS puanının eşitliği hâlinde hazırlık eğitimine alınacak aday\nbilgisayar kurası ile belirlenir.\n(2) Hazırlık eğitimine;\na) 2828 sayılı Kanun ile 3713 sayılı Kanun kapsamında olanlardan alınacaklar Aile ve Sosyal\nHizmetler Bakanlığı tarafından belirlenir.\nb) Millî sporcu statüsünde bulunanlardan alınacaklar Sözleşmeli Personel Çalıştırılmasına İlişkin\nEsaslara göre belirlenir.\nc) Engelli adaylardan alınacaklar EKPSS puan üstünlüğüne göre belirlenir. EKPSS puanının\neşitliği hâlinde hazırlık eğitimine alınacak aday bilgisayar kurası ile belirlenir.\n(3) Hazırlık eğitimine alınacaklara 7/4/2021 tarihli ve 7315 sayılı Güvenlik Soruşturması ve Arşiv\nAraştırması Kanununa göre güvenlik soruşturması ve arşiv araştırması yapılır.\n(4) Hazırlık eğitimine alınacaklar Bakanlıkça ilan edilir.\nAkademiye kayıt", "source": "7.5.41250.pdf", "page_number": 2, "chunk_id": 10}
{"text": "MADDE 10- (1) Hazırlık eğitimine kayıt hakkı kazananların, Akademi tarafından belirlenen\ntakvim ve planlama doğrultusunda eğitim ve uygulama merkezlerine kayıtları yapılır.\nÜÇÜNCÜ BÖLÜM\nSözleşmeli Öğretmenlikte İstihdam\nSözleşmeli öğretmenlikte istihdam", "source": "7.5.41250.pdf", "page_number": 3, "chunk_id": 11}
{"text": "MADDE 11- (1) Hazırlık eğitimini başarıyla tamamlayanlar, 7528 sayılı Kanunun 9 uncu\nmaddesinin birinci fıkrasının (a), (b), (c), (ç), (d) ve (g) bentlerinde belirlenen şartları taşımak ve 7315\nsayılı Kanuna göre güvenlik soruşturması ve arşiv araştırması yapılmış olmak kaydıyla 657 sayılı\nKanunun 4 üncü maddesinin (B) fıkrası kapsamında sözleşmeli öğretmen olarak istihdam edilir.\n(2) Öğretmen adaylarının tercihleri doğrultusunda eğitim kurumlarına yerleştirilmeleri 7528\nsayılı Kanunun 10 uncu maddesinin üçüncü fıkrasına göre belirlenen atamaya esas başarı puanı\nüstünlüğüne göre gerçekleştirilir. Atamaya esas başarı puanının eşitliği hâlinde MEB-AGS puanı\nyüksek olana öncelik verilir. Eşitliğin bu şekilde bozulmaması durumunda yerleştirilecek aday\nbilgisayar kurası ile belirlenir.\n(3) Tercihte bulunmayanlar ile tercihlerine yerleşemeyenlere boş kalan eğitim kurumları için\nyeniden tercih hakkı verilir ve ikinci fıkrada belirtilen usule göre yerleştirmeler gerçekleştirilir. İkinci\ntercih döneminde tercihte bulunmayanlar ile tercihlerine yerleştirilemeyenler Bakanlıkça kura ile\nyerleştirilir.\n(4) Sözleşmeli öğretmen olarak istihdam edileceklerin başvuruları elektronik ortamda alınır ve\neğitim kurumlarına yerleştirilme işlemleri hazırlık eğitiminin bitiminden itibaren iki ay içerisinde\ntamamlanır.\n(5) Başvuru tarihleri, başvuruda bulunacaklardan birinci fıkrada belirlenen şartlara ilişkin\nistenecek belgeler ve yerleştirmeye ilişkin diğer hususlar Bakanlıkça ilan edilecek duyuruda belirtilir.\nTebligat ve göreve başlama", "source": "7.5.41250.pdf", "page_number": 3, "chunk_id": 12}
{"text": "MADDE 12- (1) Yerleştirmesi yapılanlara 11/2/1959 tarihli ve 7201 sayılı Tebligat Kanununa\ngöre tebligat yapılır.\n(2) Yerleştirmesi yapılanlar tebliğ tarihinden itibaren en geç on beş günü izleyen iş günü\niçerisinde göreve başlamak zorundadır.\n(3) Belge ile ispatı mümkün zorlayıcı sebepler olmaksızın süresi içerisinde göreve\nbaşlamayanlar ile belge ile ispatı mümkün zorlayıcı sebeplerle göreve başlamama hâli iki ayı aşanların\nyerleştirmeleri iptal edilir. Yerleştirildikleri eğitim kurumlarında mazeretsiz olarak göreve\nbaşlamayanlar ile göreve başladığı hâlde mazeretsiz olarak görevlerinden ayrılanlar, hazırlık eğitimi\nsonunda aldıkları atamaya esas başarı puanıyla sözleşmeli öğretmenlik için yeniden başvuruda\nbulunamaz ve yerleştirildikleri tarih itibarıyla bir yıl süreyle hazırlık eğitimine alınmak üzere\nbaşvuruda bulunamazlar.\n(4) Göreve başlamak üzere yerleştirildikleri eğitim kurumunun bağlı bulunduğu il/ilçe millî\neğitim müdürlüğüne başvuran adaylardan kimlik, adli sicil ve adli sicil arşiv kaydı, sağlık kurulu raporu,\naskerlik durum belgesi ile duyuruda belirtilen diğer belgeler istenir. Belgeleri eksiksiz ve uygun olanlar\ngöreve başlatılır. Bilgi ve belgeleri ilgili kamu kurum ve kuruluşlarından doğrulanmayanlar ile bilgi ve\nbelgelerinde yerleştirmeye engel hâli olduğu tespit edilenler göreve başlatılmaz.\n(5) Yerleştirmesi yapılan sözleşmeli öğretmenler ile ilgili il/ilçe millî eğitim müdürü arasında\nhizmet sözleşmesi imzalanır.\nDÖRDÜNCÜ BÖLÜM\nÇeşitli ve Son Hükümler\nİlçe gruplarının oluşturulması", "source": "7.5.41250.pdf", "page_number": 3, "chunk_id": 13}
{"text": "MADDE 13- (1) İlçe grubu belirleme komisyonu, il millî eğitim müdürü başkanlığında ilçe millî\neğitim müdürlerinden oluşur.\n(2) İlçe grubu belirleme komisyonu ilçelerin coğrafi özellikleri ve ulaşım imkânlarını dikkate\nalarak ilçe gruplarını oluşturur. Oluşturulan ilçe grupları Bakan onayından sonra Tebliğler Dergisinde\nyayımlanır.\nNorm kadro fazlası sözleşmeli öğretmenlerin yer değiştirmeleri", "source": "7.5.41250.pdf", "page_number": 4, "chunk_id": 14}
{"text": "MADDE 14- (1) Eğitim kurumunun norm kadro sayısının değişmesine bağlı olarak norm kadro\nfazlalığı oluşması hâlinde, öncelikle sözleşmeli öğretmenler norm kadro fazlası öğretmen olarak\nbelirlenir.\n(2) Norm kadro fazlalığı oluşan alanda birden fazla sözleşmeli öğretmenin bulunması hâlinde\nsırasıyla; sözleşmeli öğretmenlikte hizmet süresi düşük olan, sözleşmeli öğretmenliğe daha sonra\nbaşlayan, atamaya esas puanı düşük olan norm kadro fazlası öğretmen olarak belirlenir.\n(3) Norm kadro fazlası olan sözleşmeli öğretmenler alanlarında ihtiyaç bulunan eğitim\nkurumlarına tercihleri de dikkate alınarak hizmet süresi üstünlüğüne göre valiliklerce atanır. Hizmet\nsürelerinin eşit olması hâlinde sırasıyla; sözleşmeli öğretmenliğe önce başlayan, atamaya esas puanı\nyüksek olan atanır. Tercihte bulunmayanlar ile tercihlerine yerleşemeyenlerin atamaları, aynı ilçe\ngrubu içerisinde boş norm kadrosu bulunan eğitim kurumları öncelikli olmak üzere ilgili valiliklerce\nresen yapılır.\n(4) Sözleşmeli öğretmenin, üçüncü fıkra kapsamında atamasının yapılamaması durumunda\nalanında en fazla öğretmen ihtiyacı bulunan beş il Bakanlıkça tercihine sunulur. Atama işlemi\nöğretmenin tercihi doğrultusunda gerçekleştirilir. Tercihte bulunmayan öğretmenin ataması\nBakanlıkça resen yapılır.\nHizmetin gereği olarak yapılabilecek yer değiştirmeler", "source": "7.5.41250.pdf", "page_number": 4, "chunk_id": 15}
{"text": "MADDE 15- (1) Haklarında yapılan adli veya idari soruşturma sonucunda yer değişikliği teklif\nedilen sözleşmeli öğretmenlerden görev yeri il içinde değiştirileceklerin atamaları valiliklerce; görev\nyeri il dışına değiştirileceklerin atamaları ise Bakanlıkça öğretmen ihtiyacı olan eğitim kurumlarından\nbirine yapılır.\nSözleşmeli öğretmenlerin görev ve sorumlulukları", "source": "7.5.41250.pdf", "page_number": 4, "chunk_id": 16}
{"text": "MADDE 16- (1) Sözleşmeli öğretmenler, alanında görev yapan kadrolu öğretmenler için\nöngörülen görev ve sorumlulukları yerine getirmekle yükümlüdür.\n(2) Sözleşmeli öğretmenlere öğretmenlik görevi veya ikinci görev kapsamında eğitim kurumu\nyöneticiliği dışında herhangi bir görev verilemez.\nSözleşme süresi", "source": "7.5.41250.pdf", "page_number": 4, "chunk_id": 17}
{"text": "MADDE 17- (1) Sözleşmeli öğretmenlerle mali yılla sınırlı olarak sözleşme yapılır. Sözleşmesi\nfeshedilmeyenlerin sözleşme süreleri takip eden yıl için de geçerlidir.\n(2) Bu Yönetmelik kapsamında görev yeri değişen sözleşmeli öğretmen ile atandığı eğitim\nkurumunun bağlı olduğu il/ilçe millî eğitim müdürlüğü arasında yeni bir sözleşme yapılır. Yapılacak bu\nsözleşme eski sözleşmenin devamı niteliğindedir.\nÖğretmen kadrosuna atama", "source": "7.5.41250.pdf", "page_number": 4, "chunk_id": 18}
{"text": "MADDE 18- (1) Üç yıllık çalışma süresini tamamlayan sözleşmeli öğretmenler talepleri hâlinde\ngörev yaptıkları yerde öğretmen kadrolarına atanır. Öğretmen kadrolarına atananlar mazerete bağlı\nolarak yapılacak yer değiştirmeler hariç olmak üzere bir yıl süreyle yer değiştiremezler.\nHüküm bulunmayan hâller", "source": "7.5.41250.pdf", "page_number": 4, "chunk_id": 19}
{"text": "MADDE 19- (1) Bu Yönetmelikte hüküm bulunmayan hâllerde 657 sayılı Kanun, 7528 sayılı\nKanun ve Sözleşmeli Personel Çalıştırılmasına İlişkin Esaslar uygulanır.\nYürürlükten kaldırılan yönetmelik", "source": "7.5.41250.pdf", "page_number": 4, "chunk_id": 20}
{"text": "MADDE 20- (1) 3/8/2016 tarihli ve 29790 sayılı Resmî Gazete’de yayımlanan Sözleşmeli\nÖğretmen İstihdamına İlişkin Yönetmelik yürürlükten kaldırılmıştır.\nGeçiş hükmü\nGEÇİCİ MADDE 1- (1) 1/9/2025 tarihine kadar yapılacak sözleşmeli öğretmen istihdamında, bu\nYönetmeliğin 20 nci maddesiyle yürürlükten kaldırılan Sözleşmeli Öğretmen İstihdamına İlişkin\nYönetmelik hükümleri uygulanır.\nYürürlük", "source": "7.5.41250.pdf", "page_number": 4, "chunk_id": 21}
{"text": "MADDE 21- (1) Bu Yönetmelik yayımı tarihinde yürürlüğe girer.\nYürütme", "source": "7.5.41250.pdf", "page_number": 5, "chunk_id": 22}
